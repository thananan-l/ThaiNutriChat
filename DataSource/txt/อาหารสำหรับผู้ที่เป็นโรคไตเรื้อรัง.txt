* การควบคุมอาหารในผู้ที่เป็นโรคไตเรื้อรัง (ก่อนล้างไต) สามารถชะลอความเสื่อมของไต รวมทั้งป้องกัน
โรคแทรกซ้อนอื่นๆ เช่น ความดันโลหิตสูง โรคหัวใจ อัมพาตได้
* ผู้เป็นโรคไตเรื้อรังควรได้รับพลังงานจากอาหารในปริมาณที่เหมาะสม เพี่อป้องกันภาวะน้ำหนักเกิน
อ้วนและภาวะขาดอาหาร ควบคุมน้ำหนักให้พอเหมาะ และออกกำลังกายสม่ำเสมอ
* การกินอาหารโปรตีนสูง ทำให้ไตทำงานหนัก และเสื่อมการทำงาน ผู้ที่เป็นโรคไตเรื้อรังควรจำากัดปริมาณ
โปรตีนในอาหารและควรเลือกกินโปรตีนที่มีคุณภาพดี เช่น เนื้อสัตว์ไขมันต่ำ เนื้อปลา
* ผู้เป็นโรคไตเรื้อรังควรจำากัดปริมาณเกลือ(โซเดียม) โดยหลีกเลี่ยงอาหารและเครื่องปรุงที่มีปริมาณเกลือ
(โซเดียม) สูง เพราะทำาให้บวมน้ำ
* ผู้เป็นโรคไตเรื้อรังบางรายมีระดับโพแทสเซียมในเลือดสูง และอาจนำไปสู่อาการกล้ามเนื้อล้า หัวใจ
เต้นผิดปกติ หรือหยุดเต้นได้ ดังนั้นควรหลีกเลี่ยงอาหารที่มีโพแทสเซียมสูง
*  ผู้เป็นโรคไตเรื้อรังอาจมีระดับฟอสฟอรัสในเลือดสูงซึ่งมีผลต่อการสลายแคลเซียมในกระดูกเป็น
สาเหตุหนึ่งของการเกิดภาวะกระดูกพรุน จึงควรหลีกเลี่ยงอาหารที่มีปริมาณฟอสฟอรัสสูง
* ผู้เป็นโรคไตเรื้อรังที่มีโรคเกาต์ร่วมด้วยจะมีระดับยูริกในเลือดสูง ควรทานอาหารที่มีพิวรีนต่ำ 
สามารถช่วยลดระดับยูริกในเลือดลงและชะลอความเสื่อมของไต
* ผู้เป็นโรคไตเรื้อรังควรหลีกเลี่ยงอาหารไขมันสูง เพื่อลดความเสี่ยงของโรคหัวใจและหลอดเลือด

โรคไตเรื้อรังเป็นภาวะที่เนื้อไตถูกทำลายอย่างถาวร ทำให้ไตค่อยๆ ฝ่อเล็กลง สาเหตุสำคัญที่ทำให้ไต
ถูกทำลาย ได้แก่ โรคเบาหวาน ความดันโลหิตสูง นิ่วในไต การกินยาแก้ปวดต่อเนื่องเป็นเวลานาน เป็นต้น เมื่อไตเสื่อม
หน้าที่อย่างเรื้อรังการทำงานของไตจะเสื่อมลงเรื่อยๆ จนกระทั่งไตฝ่อ ซึ่งไม่สามารถรักษาให้หายเป็นปกติได้ แต่
เราสามารถชะลอการเสื่อมของไตได้ โดยควบคุมเบาหวาน และความดันโลหิตให้อยู่ในภาวะปกติ การจำกัดอาหาร
ประเภทโปรตีน และการหลีกเลี่ยงยาที่มีพิษต่อไต นอกจากนี้เมื่อไตเสื่อมหน้าที่ลง ไตจะขับน้ำ เกลือแร่ และ
ของเสียออกจากร่างกายได้ลดลง ทำให้เกิดภาวะน้ำและของเสียคั่งในร่างกาย เช่น ภาวะบวมน้ำ มีระดับโพแทสเซียม
ฟอสฟอรัส และยูริกในเลือดสูง ดังนั้นการควบคุมอาหารที่ถูกต้องมีผลทำให้เกิดโรคแทรกซ้อนเหล่านี้น้อยลง

การแบ่งระยะของโรคไตเรื้อรัง
ระยะ 1 มีภาวะไตผิดปกติ และการทำงานของไตปกติหรือเพิ่มขึ้น การทำางานของไต GFR >90 มิลลิลิตร/นาที/1.73 ตารางเมตร
ระยะ 2 มีภาวะไตผิดปกติ และการทำงานของไตลดลงเล็กน้อย การทำางานของไต GFR 60–89 มิลลิลิตร/นาที/1.73 ตารางเมตร
ระยะ 3 การทำงานของไตลดลงปานกลาง GFR 30–59 มิลลิลิตร/นาที/1.73 ตารางเมตร
ระยะ 4 การทำงานของไตลดลงมาก GFR 15–29 มิลลิลิตร/นาที/1.73 ตารางเมตร
ระยะ 5 การทำงานของไตลดลงมาก GFR 15–29 มิลลิลิตร/นาที/1.73 ตารางเมตร

ภาวะไตผิดปกติ หมายถึง ผู้ป่วยที่ได้รับการตรวจปัสสาวะ และพบว่ามีความผิดปกติอย่างน้อย 2 ครั้งในระยะเวลา 3 เดือน เช่น มีไข่ขาวรั่ว หรือ
มีเม็ดเลือดแดงในปัสสาวะ หรือตรวจพบความผิดปกติทางรังสีวิทยา เช่น อัลตราซาวด์พบถุงน้ำในไต นิ่ว ไตพิการหรือไตข้างเดียว หรือตรวจพบ
ความผิดปกติทางพยาธิสภาพจากผลการเจาะเนื้อเยื่อไต

คำแนะนำการรับประทานอาหารของผู้ป่วยโรคไตเรื้อรังระยะก่อนการล้างไต

ทำไมต้องควบคุมการกินอาหารในผู้ป่วยไตเรื้อรัง (ก่อนการล้างไต)
การควบคุมอาหาร จะได้ประโยชน์ 5 ประการ คือ
  1. ลดการทำงานของไต ทำให้ชะลอการเสื่อมของไตได้
  2. ลดการคั่งของของเสียที่เกิดจากอาหารโปรตีน
  3. ป้องกันการขาดสารอาหาร
  4. ยืดเวลาที่ต้องฟอกเลือดหรือล้างไตออกไป
  5. ช่วยให้มีสุขภาพดีและมีคุณภาพชีวิตที่ดี

ผู้ที่เป็นโรคไตเรื้อรัง ควรควบคุมรูปร่างและน้ำหนักให้ได้ตามเกณฑ์ดังนี้
1. ดัชนีมวลกาย (Body Mass Index) 18.5-22.9 กิโลกรัมต่อเมตร2
2. เส้นรอบเอวระดับสะดือ < 90 เซนติเมตร สำหรับเพศชาย และ < 80 เซนติเมตร ส าหรับเพศหญิง
3. อัตราส่วนเส้นรอบเอวระดับสะดือต่อเส้นรอบสะโพก (ชาย < 1.0 ; หญิง < 0.8)
ซึ่งการที่จะมีรูปร่างและน้ำหนักตามเกณฑ์ได้ ต้องรู้จักกินอาหารให้พอเหมาะกับความต้องการ เคลื่อนไหว
ร่างกายและออกกำลังกายให้พอเหมาะ รวมทั้งคอยหมั่นชั่งน้ำหนักตัว

พลังงานจากอาหารที่ควรได้รับต่อวัน
คนที่เป็นโรคไตเรื้อรังควรได้รับพลังงานจากอาหารในปริมาณที่เหมาะสม เพื่อป้องกันภาวะขาดสารอาหาร
โดยผู้ที่มีอายุน้อยกว่า 60 ปี ควรได้รับพลังงาน 35 กิโลแคลอรีต่อน้ำหนักที่ควรจะเป็น 1 กิโลกรัม และผู้ที่มีอายุ
มากกว่า 60 ปี ควรได้รับพลังงาน 30 กิโลแคลอรีต่อน้ำหนักที่ควรจะเป็น 1 กิโลกรัม
การประเมินความต้องการต้องคิดที่น ้าหนักที่ควรจะเป็น (Ideal body weight) เนื่องจากผู้ที่เป็นโรคไต
มักมีภาวะบวมน้ำ  น้ำหนักที่ชั่งได้จึงอาจมากกว่าความเป็นจริง น้ำหนักที่ควรจะเป็นคำนวณง่ายๆ จากความสูง
และเพศที่ต่างกันดังนี้
น้ำหนักที่ควรจะเป็นของผู้ชาย (กิโลกรัม)  =   ส่วนสูง (เซนติเมตร) – 100
น้ำาหนักที่ควรจะเป็นของผู้หญิง (กิโลกรัม) =   ส่วนสูง (เซนติเมตร) – 105
เมื่อทราบน้ำหนักที่ควรจะเป็นแล้ว ประเมินความต้องการพลังงานจากการที่เอาน้ำหนักที่ควรจะเป็น
คูณด้วย 30 หรือ 35 ขึ้นอยู่กับอายุที่น้อยกว่าหรือมากกว่า 60 ปี ก็จะทำให้ทราบพลังงานที่ร่างกายต้องการ
โดยคร่าวๆ
ตัวอย่าง
นางรักษ์ไตอายุ 70 ปี สูง 160 เซนติเมตร เป็นผู้ป่วยโรคไตเรื้อรังระยะที่ 4 ควรได้รับพลังงานวันละกี่กิโลแคลอรี
นางรักษ์ไตอายุมากกว่า 60 ปี ควรได้รับพลังงาน 30 กิโลแคลอรีต่อน้ำาหนักที่ควรจะเป็น 1 กิโลกรัม
น้ำาหนักที่ควรจะเป็นของนางรักษ์ไต = ส่วนสูง (เซนติเมตร) – 105
= 160 – 105
= 55 กิโลกรัม
ดังนั้นนางรักษ์ไตควรได้รับพลังงาน = 55 x 30 = 1,650 กิโลแคลอรีต่อวัน

คนที่มีภาวะไตเรื้อรังควรกินอาหารข้าวแป้ง (คาร์โบไฮเดรต) ที่มีโปรตีนน้อยมาก
อาหารประเภทข้าวแป้ง เป็นอาหารที่มีคาร์โบไฮเดรตซึ่งเป็นแหล่งของพลังงานที่จำเป็นกับร่างกายที่ทุกคน
ต้องกินเป็นประจำ  อาหารกลุ่มนี้ถึงแม้จะมีคาร์โบไฮเดรตเป็นหลัก แต่ก็มีโปรตีน (คุณภาพไม่ดีนักเมื่อเทียบกับ
โปรตีนจากเนื้อสัตว์) แฝงอยู่ตามธรรมชาติด้วยในปริมาณที่ต่างกัน ผู้ที่เป็นโรคไตเรื้อรังก่อนล้างไตต้องจ ากัดโปรตีน
เพื่อไม่ให้ไตต้องทำงานหนัก ดังนั้น จึงต้องระวังอาหารกลุ่มข้าวแป้งที่มีโปรตีน ได้แก่ ข้าว ก๋วยเตี๋ยว เส้นหมี่ ขนมจีน
ขนมปังควรกินไม่เกินมื้อละ 2-3 ทัพพีเล็ก ถ้าไม่อิ่มให้กินกลุ่มข้าวแป้งที่ปลอดโปรตีนเพิ่ม ได้แก่ วุ้นเส้น ก๋วยเตี๋ยว
เซี่ยงไฮ้ อาหาร 2 ชนิดนี้มีโปรตีนน้อยมาก จึงอาจทำเป็นอาหารคาวกินแทนข้าวหรือก๋วยเตี๋ยวได้บ่อยและมากกว่า
หรือกินขนมที่ทำจากแป้งปลอดโปรตีน เช่น ขนมชั้น สาคู ลอดช่องสิงคโปร์ สลิ่ม (เลี่ยงน้ำกะทิ) เพิ่ม ซึ่งจะส่งผล
เสียกับไตน้อยกว่าคนที่เป็นโรคไตที่มีปัญหาการเป็นเบาหวานด้วย ต้องระวังกินข้าวแป้งในแต่ละมื้อให้คงที่ด้วย
เพื่อป้องกันไม่ให้มีน้ำาตาล ในเลือดต่ำหรือสูงเกินไปด้วย อาหารข้าวแป้งบางอย่างนอกจากมีโปรตีนแล้ว ยังมีโซเดียม ฟอสฟอรัส
อาหารข้าวแป้งที่มีโซเดียมสูง: ขนมปังขาว หมั่นโถว แป้งซาลาเปา
อาหารข้าวแป้งที่มีฟอสฟอรัสสูง: ข้าวกล้อง บะหมี่ พาสต้า
อาหารข้าวแป้งที่มีโซเดียมและฟอสฟอรัสสูง: ขนมปังโฮลวีท บะหมี่สำเร็จรูป
อาหารข้าวแป้งที่มีโพแทสเซียมและฟอสฟอรัสสูง: เผือก มันฝรั่ง

คนที่มีภาวะไตเรื้อรังต้องจำกัดอาหารเนื้อสัตว์ (โปรตีน) ตามที่แพทย์/นักกำหนดอาหารแนะนำ
โปรตีน คือ สารอาหารที่ช่วยในการเสริมสร้าง และซ่อมแซมส่วนต่างๆ ของร่างกาย ช่วยให้ร่างกายมี
ภูมิต้านทานเชื้อโรค โดยปกติสามารถแบ่งโปรตีนที่กินออกเป็น 2 ประเภท ได้แก่
  1. โปรตีนที่มีคุณภาพดี (High Biological Value – HBV) คือ มีกรดอะมิโนจ าเป็นครบถ้วนตาม
ความต้องการของร่างกายและมีของเสียน้อย ไตจึงไม่ต้องทำงานหนัก แต่อย่างไรก็ตามผู้ป่วยควรจำกัดปริมาณ
ที่กินตามที่แพทย์/นักก าหนดอาหาร/บุคลากรทางการแพทย์แนะนำ อาหารในกลุ่มนี้ ได้แก่ ไข่ขาว และอาหาร
จำพวกเนื้อสัตว์ เช่น เนื้อปลา เนื้อไก่ เนื้อหมู เนื้อวัว ควรเลือกกินที่ไม่มีหนังและมันด้วย
  2. โปรตีนที่มีคุณภาพต่ำ (Low Biological Value – LBV) คือ มีกรดอะมิโนจำเป็นไม่ครบและมี
ของเสียมาก ไตต้องทำงานหนักในการกำจัดของเสียออกจากร่างกาย จึงควรกินในปริมาณน้อย ได้แก่ อาหาร
จำพวกอื่นที่ไม่ใช่เนื้อสัตว์ เช่น ถั่ว ธัญพืช เต้าหู้ โปรตีนเกษตร เป็นต้น
  ผู้ป่วยโรคไตเรื้อรังควรจำกัดปริมาณโปรตีนในอาหาร เพื่อช่วยชะลอความเสื่อมของไต เนื่องจากเมื่อกิน
โปรตีนเข้าไป ร่างกายจะทำการย่อยโปรตีนเป็นกรดอะมิโนและไนโตรเจน ซึ่งกรดอะมิโนเป็นส่วนที่ร่างกายจะนำ
ไปใช้ประโยชน์ แต่ไนโตรเจนเป็นของเสียที่ร่างกายต้องการขับออก ถ้ากินโปรตีนมากเกินไปก็จะท าให้ไตต้องทำงาน
หนักมากในการก าจัดไนโตรเจนออก ส่งผลให้ไตเสื่อมเร็วขึ้น ในทางกลับกัน ถ้ากินโปรตีนน้อยเกินไป ก็จะเกิดภาวะ
ขาดสารอาหารได้ ดังนั้น ผู้ป่วยไตเรื้อรัง (ก่อนล้างไต) ควรได้รับปริมาณโปรตีนที่เหมาะสมตามระยะของโรค คือ
  ผู้ป่วยไตเรื้อรังระยะที่ 1-3 ควรได้รับโปรตีน 0.6-0.8 กรัม/กิโลกรัมน้ำหนักตัวที่ควรจะเป็น
  ผู้ป่วยไตเรื้อรังระยะที่ 4-5 ควรได้รับโปรตีน 0.6 กรัม/กิโลกรัมน้ำหนักตัวที่ควรจะเป็น
  โดยโปรตีนที่ได้รับควรเป็นโปรตีนที่มีคุณภาพดี ได้แก่ ไข่ขาว โปรตีนจากเนื้อสัตว์ เป็นต้น อย่างน้อย
ร้อยละ 60 โดยทั่วไปเนื้อสัตว์ 2 ช้อนกินข้าวมีโปรตีนประมาณ 7 กรัม
ตัวอย่าง
นางรักษ์ไตอายุ 70 ปี สูง 160 เซนติเมตร เป็นผู้ป่วยโรคไตเรื้อรังระยะที่ 4 ควรได้รับโปรตีนต่อวันเท่าไร
ผู้ป่วยโรคไตเรื้อรังระยะที่ 4 ควรได้รับโปรตีน 0.6 กรัมต่อน้ำหนักที่ควรจะเป็น 1 กิโลกรัม และนางรักษ์ไตมีน้ำหนัก
ที่ควรจะเป็น ตามที่คำนวณไว้ข้างต้นเท่ากับ 55 กิโลกรัม
ดังนั้นนางรักษ์ไตควรได้รับโปรตีน = 0.6 x 55 = 33 กรัมต่อวัน

คนที่มีภาวะไตเรื้อรังควรกินไขมันแต่พอควร
ไขมัน เป็นสารอาหารที่ให้พลังงานสูง ผู้ป่วยควรกินในปริมาณที่เหมาะสมทั้งชนิด และปริมาณ โดยควรลด
ไขมันชนิดอิ่มตัว ได้แก่ น้ำมันมะพร้าว น้ำมันปาล์ม น้ำมันหมู กะทิ เนย มาร์การีน เนยเทียมแข็ง นม ครีม ไอศกรีม
หมูสามชั้น เนื้อติดมันมากๆ ไส้กรอก อาหารทอด เช่น ปาท่องโก๋ กล้วยทอด ทอดมัน และเลือกใช้ชนิดน้ำมัน
ที่เหมาะสม ได้แก่ น้ำมันมะกอก น้ำมันถั่วเหลือง น้ำมันข้าวโพด น้ำมันรำข้าว น้ำมันเมล็ดทานตะวัน หลีกเลี่ยง
อาหารที่มีคอเลสเทอรอลสูง เช่น สมองสัตว์ เครื่องในสัตว์ ไข่แดง กุ้งใหญ่ หอยนางรม ปลาหมึก

คนที่มีภาวะไตเรื้อรังควรระวัง ไม่กินโซเดียมมาก
โซเดียม คือ แร่ธาตุที่มีความจำเป็นต่อร่างกาย ช่วยรักษาความสมดุลของน้ำในร่างกาย และความดันโลหิต
การกินโซเดียมมากเกินไปมีผลให้ความดันโลหิตสูง ไตทำงานหนักและเกิดภาวะบวมน้ำได้
  โซเดียมมีอยู่ในอาหารในรูปแบบต่างๆ ดังนี้
  1. เครื่องปรุงรสที่มีรสชาติเค็ม เช่น น้ำปลา น้ำซีอิ๊ว เกลือ น้ำบูดู ซอสหอยนางรม ซอสมะเขือเทศ
ซอสพริก และซุปทั้งชนิดก้อนและชนิดซอง
  2. อาหารที่แปรรูปหรือถนอมอาหาร เช่น อาหารหมักดอง ผักดอง และ ผลไม้ดอง อาหารกระป๋อง
ผลไม้กระป๋อง ไส้กรอก หมูยอ อาหารตากแห้ง เช่น กุ้ง/ปลาตากแห้ง ปลาสลิดแดดเดียว ปลาเค็ม
หมูแดดเดียว เนื้อแดดเดียว อาหารหมักดอง เช่น กะปิ ผักดองหวาน/เค็ม ปลาร้า เต้าเจี้ยว
  3. เครื่องดื่มเกลือแร่ เช่น เครื่องดื่มเกลือแร่สำหรับนักกีฬา หรือผู้สูญเสียเหงื่อมาก
  4. อาหารที่มีการใส่ผงชูรสหรือสารกันบูด เช่น อาหารสำเร็จรูปตามท้องตลาด ขนมกรุบกรอบ มันฝรั่งทอด
อาหารซองสำเร็จรูป โจ๊กกึ่งสำเร็จรูป บะหมี่กึ่งสำเร็จรูป และน้ำผลไม้กระป๋อง
  5. ขนมต่างๆ ที่มีการเติมผงฟู เช่น ขนมเค้ก คุกกี้ แพนเค้ก และขนมปัง
  ผู้ป่วยโรคไตเรื้อรังควรจำกัดปริมาณโซเดียมไม่เกินวันละ 2,000 มิลลิกรัม ควรหลีกเลี่ยงอาหาร
และเครื่องปรุงที่มีปริมาณโซเดียมสูง หากกินอาหารประเภทซุป เช่น ก๋วยเตี๋ยว แกงต่างๆ ควรกินน้ำซุปแต่น้อย
เพราะที่จริงแล้วน้ำซุปมีโซเดียมอยู่สูงมากจากเครื่องปรุงรสเค็มและผงปรุงรสหรือซุป

คนที่มีภาวะไตเรื้อรังควรระวัง ไม่กินโพแทสเซียมมาก
  โพแทสเซียม คือ แร่ธาตุชนิดหนึ่งที่จำเป็นเพื่อใช้ในการควบคุมของเหลวภายในเซลล์ และควบคุมการทำงาน
ของระบบประสาทและกล้ามเนื้อโดยเฉพาะกล้ามเนื้อหัวใจ ผู้ป่วยโรคไตเรื้อรังที่มีการทำงานของไตลดลง ส่งผลให้
ไตไม่สามารถขับโพแทสเซียมออกได้ตามปกติ ทำให้ผู้ป่วยบางรายมีระดับโพแทสเซียมในเลือดสูง และอาจนำไปสู่
อาการกล้ามเนื้ออ่อนแรง หัวใจเต้นผิดปกติ หรือหยุดเต้นได้ ดังนั้น แพทย์อาจแนะนำให้ผู้ป่วยบางรายโดยเฉพาะมี
ไตเสื่อมมากหลีกเลี่ยงอาหารที่มีโพแทสเซียมสูง ได้แก่ ผลไม้บางชนิด รวมทั้งผักชนิดต่างๆ ดังนี้
ผลไม้ที่มีโพแทสเซียมสูง ที่ควรหลีกเลี่ยง : แก้วมังกร มะละกอ แคนตาลูป มะขามหวาน ทุเรียน ส้ม
ฝรั่ง สตรอเบอรี่ แตงโม ลำไย อโวคาโด น้ำส้ม น้ำสับปะรด น้ำแอปเปิ้ล น้ำทับทิม น้ำลูกพรุน
ผักที่มีโพแทสเซียมสูงที่ควรหลีกเลี่ยง : กะหล่ำดอก กะหล่ำปลีม่วง กระเจี๊ยบเขียว กระชาย ขิง แครอต
จมูกข้าว ถั่วฝักยาว ลูกยอ ใบขี้เหล็ก ใบและเมล็ดมะรุม บล็อกโคลี เผือก ฟักทอง มะเขือเทศ มะเขือเทศสีดา
มะเขือเปราะ มะเขือพวง มะเดื่อ มะระจีน มันแกว มันฝรั่ง มันเทศ ผักหวาน รากบัว วาซาบิ สะเดา สะตอ หัวปลี
หัวผักกาด (หัวไชเท้า) เห็ดกระดุม เห็ดโคน เห็ดตับเต่า เห็ดฟาง เห็ดหูหนู เห็ดเผาะ เห็ดเป๋าฮื้อ หอมแดง
หน่อไม้ แห้ว
  ถึงแม้ว่าผักส่วนใหญ่จะมีโพแทสเซียมสูง ผู้ที่เป็นโรคไตก็ยังควรกินผักทุกวัน วันละ1-2 มื้อ(มื้อละ1 ทัพพี
สำหรับผักสุก หรือ 1 ถ้วยตวงสำหรับผักดิบ) เพื่อที่จะได้วิตามิน ใยอาหารและป้องกันอาการท้องผูก ผักที่มี
โพแทสเซียมไม่สูงมากที่กินได้คือ บวบ มะระ มะเขือยาว มะละกอดิบ ผักกาดแก้ว ผักกาดหอม กะหล่ำปลี
พริกหวาน พริกหยวก แตงกวา แตงร้าน ฟักเขียว ฟักแม้ว ถั่วแขก หอมใหญ่ สำหรับผลไม้ที่มีโพแทสเซียม
ไม่สูงมาก อาจกินได้วันละครั้ง เช่น ชมพู่ 2 ผล ส้มโอ 2-3 กลีบ มังคุด 2-3 ผล เงาะ 4 ผล สับปะรด 8 ชิ้นคำ 
องุ่น 10 ผล อย่างไรก็ตาม ควรปรึกษาแพทย์ด้วย เพราะขึ้นอยู่กับระดับโพแทสเซียมในเลือด
  นอกจากนี้ ผู้ที่มีภาวะไตเสื่อมควรระมัดระวังการใช้ผลิตภัณฑ์ปรุงรสที่มีโซเดียมต่ำในท้องตลาด
เนื่องจากผลิตภัณฑ์กลุ่มดังกล่าวมักใช้เกลือโพแทสเซียมแทน ซึ่งอาจส่งผลให้มีระดับโพแทสเซียมในเลือดสูงได้
ดังนั้นจึงควรอ่านฉลากบนบรรจุภัณฑ์ก่อนการเลือกซื้อสิ้นค้า

คนที่มีภาวะไตเรื้อรังควรระวัง ไม่กินฟอสฟอรัสมาก
ฟอสฟอรัส คือ แร่ธาตุชนิดหนึ่งที่สามารถพบได้ในอาหาร หากร่างกายได้รับในปริมาณที่มากเกินจะถูกขับ
ออกทางไต เมื่อไตขับฟอสฟอรัสได้น้อยลง อาจส่งผลให้ระดับฟอสฟอรัสในเลือดสูงซึ่งมีผลต่อการสลายแคลเซียม
ในกระดูกเป็นสาเหตุหนึ่งของการเกิดภาวะกระดูกบางและหักง่าย ดังนั้นผู้ป่วยโรคไตเรื้อรังควรหลีกเลี่ยงอาหาร
ที่มีปริมาณฟอสฟอรัสสูง
  อาหารที่มีฟอสฟอรัสสูงที่ควรหลีกเลี่ยงได้แก่
    -  นม และ ผลิตภัณฑ์จากนม เช่น นม นมเปรี้ยว โยเกิร์ต นมข้นหวาน ไอศกรีม กาแฟ ชานม
    -  ไข่แดง และ ผลิตภัณฑ์ที่มีไข่แดงเป็นส่วนประกอบ เช่น ขนมหวานไทย ขนมหวานฝรั่งและเบเกอรี่
    -  ถั่ว เมล็ดพืช ธัญพืช และ ผลิตภัณฑ์ที่มีถั่ว เมล็ดพืชและธัญพืชเป็นส่วนประกอบ เช่น ถั่วต้ม ถั่วคั่ว
น้ำเต้าหู้ นมถั่วเหลือง ฟองเต้าหู้ เต้าหู้ เต้าฮวย งา เมล็ดแตงโม ลูกเดือย ข้าวกล้อง น้ำข้าวกล้อง
    -  เครื่องดื่มที่มีสีเข้ม เช่น น้ำอัดลม ชา กาแฟ
    -  เครื่องดื่มที่มีส่วนผสมจากถั่วและธัญพืช เช่น น้ำเต้าหู้ นมถั่วเหลือง
    -  เครื่องดื่มบำรุงกำลัง
    -  อาหารที่มีผงฟูเป็นส่วนประกอบ เช่น เค้ก คุกกี้ แป้งซาลาเปา หมั่นโถว
    -  อาหารที่มียีสต์เป็นส่วนประกอบ เช่น ขนมปัง พิซซ่า
    -  อาหารทะเลแช่แข็ง เช่น กุ้ง ปลา หรืออาหารอื่นๆ ที่เติมฟอสเฟตก่อนแช่แข็ง
    -  เนื้อสัตว์แปรรูป เช่น ไส้กรอก ลูกชิ้น หมูยอ ไก่หยอง หมูหยอง กุนเชียง แหนม

คนที่มีภาวะไตเรื้อรังควรระวัง ไม่กินพิวรีนมาก
  พิวรีน (Purine) คือ สารประกอบชนิดหนึ่งในอาหาร เมื่อผ่านกระบวนการย่อยและการเผาผลาญอาหารแล้ว
จะได้เป็นกรดยูริก (Uric acid) โดยปกติร่างกายสามารถขับกรดยูริกออกทางปัสสาวะและอุจจาระแต่ในผู้ที่มีการทำงาน
ของไตลดลงจะมีการขับยูริกทางปัสสาวะลดลง เป็นผลให้มีระดับยูริกในเลือดสูง ซึ่งการมีระดับยูริกในเลือดสูง นำไปสู่
การเกิดโรคเกาต์ ข้ออักเสบ นิ่วในไต รวมถึงเพิ่มความเสื่อมของการทำงานของไต ผู้ป่วยโรคไตเรื้อรังควรจำกัดอาหาร
ที่มีพิวรีนสูง เพื่อช่วยลดระดับยูริกในเลือดลงได้ อาหารที่มีพิวรีนสูงที่ควรหลีกเลี่ยง ได้แก่ เครื่องในสัตว์ (หัวใจ ตับ
ตับอ่อน กึ่น เซ่งจี้ ไต) ปลาไส้ตัน ปลากระตัก ปลาดุก ปลาอินทรี ปลาทู ปลาแซลมอน หอยขม หอยโข่ง หอยสองฝา
กุ้งชีแฮ้ กะปิ ยอดผัก ใจผัก หน่อไม้ หน่อไม้ฝรั่ง นอกจากการจำกัดอาหารที่มีพิวรีนสูงแล้ว ยังควรหลีกเลี่ยงเครื่องดื่ม
ที่มีแอลกอฮอล์ทุกชนิด และเลือกกินอาหารที่มีไขมันต่ำร่วมด้วย เพื่อเป็นอีกแนวทางที่จะช่วยให้ระดับยูริกในเลือด
อยู่ในเกณฑ์ปกติได้

ตัวอย่างอาหารสำหรับผู้ป่วยโรคไตเรื้อรัง
  นางรักษ์ไตควรได้รับโปรตีน 33 กรัมต่อวัน จากการค านวณข้างต้น และมีพฤติกรรมการบริโภคอาหาร
วันละ 3 มื้อ ข้อมูลจากตารางแสดงสัดส่วนอาหารที่ควรได้รับต่อวันของนางรักษ์ไตมีดังต่อไปนี้
แสดงสัดส่วนอาหารที่ควรได้รับต่อวันของผู้ป่วยโรคไตเรื้อรัง
รายการอาหาร
มื้อเช้า
ผัดบวบใส่ไข่ขาว
บวบผัดสุก    1  ทัพพี
ไข่ขาว    2  ฟอง
กระเทียม    2  ช้อนโต๊ะ
น้ำมันพืช     2  ช้อนชา
ซีอิ๊วขาว    1  ช้อนชา
ข้าวสวย    2  ส่วน
ปริมาณโปรตีน 13 กรัม
ปริมาณพลังงาน 370 กิโลแคลอรี
มื้อกลางวัน
เส้นเซี่ยงไฮ้ผัดขี้เมาปลา
เส้นเซี่ยงไฮ้ลวก  2 ทัพพี
ผักสุก    1/2  ทัพพี
เนื้อปลา    2   ช้อนโต๊ะ
พริก   1 ช้อนโต๊ะ
น้ำมัน   4 ช้อนชา
ซีอิ้วขาว  1 ช้อนชา
น้ำตาล  1 ช้อนชา
ชมพู่       3   ผล
ปริมาณโปรตีน 8 กรัม
ปริมาณพลังงาน 500 กิโลแคลอรี
มื้อเย็น
วุ้นเส้นผัดกุ้ง
กุ้งแกะเปลือก 5    ตัวเล็ก
วุ้นเส้นลวก   1    ส่วน
ต้นหอมซอย   1    ช้อนโต๊ะ
กระเทียม  2    ช้อนโต๊ะ
น ้ามันพืช    2    ช้อนชา
ซีอิ๊วขาว  1    ช้อนชา
ข้าวสวย   2.5  ทัพพี
สลิ่ม (เส้น)  1   ทัพพี
กะทิ   1/2  ช้อนโต๊ะ
น้ำเชื่อม 2 ช้อนโต๊ะ
ปริมาณโปรตีน 2 กรัม
ปริมาณพลังงาน 650 กิโลแคลอรี
รวมปริมาณโปรตีน 33 กรัม
ปริมาณพลังงาน 1,520 กิโลแคลอรี
จากตัวอย่างจะเห็นได้ว่า การจัดอาหารมีกลุ่มข้าวแป้งที่เป็นข้าวสวยประมาณ 4.5 ทัพพีต่อวัน เพื่อไม่ให้ได้
โปรตีนซึ่งคุณภาพไม่ดีนักจากกลุ่มข้าวแป้งมากเกินไป และเสริมด้วยข้าวแป้งที่ปลอดโปรตีนจากเส้นเซี่ยงไฮ้
ผัดขี้เมา วุ้นเส้น ผัดกุ้ง และสลิ่ม ผักที่จัดให้ก็เป็นผักที่มีโพแทสเซียมค่อนข้างต่ำ  คือ บวบ และได้โปรตีน
คุณภาพดีจาก เนื้อปลา กุ้ง และไข่ขาว รวมทั้งปรุงรสแต่น้อย ระวังไม่ให้ได้โซเดียมมาก

การปรับเปลี่ยนพฤติกรรมอื่นๆ ที่ควรทำ
1. งดเครื่องดื่มที่มีแอลกอฮอล์ และงดสูบบุหรี่
2. ควรออกกำลังกายปานกลางทุกวัน เช่น เดินนับก้าววันละ 10 นาทีหรือออกกำลังกาย เช่น
เดิน ว่ายน้ำ 20-30 นาทีต่อครั้ง สัปดาห์ละ 3-4 ครั้ง
3. ไม่ควรกินอาหารเสริม ยาจีนหรือสมุนไพร เพราะไม่ได้ประโยชน์ต่อโรคไตและอาจเป็นพิษต่อไต

1.ถาม มีวิธีการปฏิบัติตัวอย่างไรเพื่อให้การทำงานของไตดีขึ้นได้บ้าง
ตอบ การทำงานของไตที่ลดลงมาจากหลายสาเหตุ มีแบบที่ปรับเปลี่ยนได้และไม่ได้ ที่ปรับเปลี่ยนไม่ได้คือ
อายุ เมื่ออายุมาก ไตจะเสื่อมตามวัย ทำให้อัตราการกรองลดลงไปด้วย ส่วนที่ปรับเปลี่ยนได้ คือ
      1. ต้องไม่สูบบุหรี่เพราะการสูบบุหรี่ทำให้ไตเสื่อมเร็วขึ้น
      2. กินอาหารโปรตีนให้อยู่ประมาณ 0.6-0.8 กรัมต่อน้ำหนักตัว 1 กิโลกรัมต่อวัน เช่น ถ้ามีน้ำหนัก 60
กิโลกรัม ให้กินโปรตีน 36-48 กรัมต่อวัน เนื่องจากเวลากินอาหารโปรตีนมากไป จะทำให้ไตเรา
ต้องทำงานหนัก และไตจะเสื่อมเร็วขึ้นได้ กรณีที่มีไข่ขาวหรือโปรตีนรั่วทางปัสสาวะปริมาณมาก
แพทย์จะมีการปรับปริมาณโปรตีนที่ควรบริโภคตามความรุนแรงของโรคไต และปริมาณโปรตีนที่รั่ว
ออกมาทางปัสสาวะ
      3. ควบคุมความดันโลหิตให้ใกล้เคียงค่าปกติมากที่สุด (ต่ำกว่าหรือเท่ากับ 130/80 มิลลิเมตรปรอท)
โดยการลดอาหารเค็ม อาหารที่มีโชเดียมสูง รู้จักการอ่านฉลากโภชนาการ และกินยาตามที่แพทย์สั่ง
      4. ควบคุมคอเลสเทอรอลในเลือดตัวไม่ดี (LDL) ให้ต่ำกว่า 100 มิลลิกรัมต่อเดซิลิตร โดยการใช้ยา
ลดคอเลสเทอรอล และการควบคุมอาหารที่มีไขมันอิ่มตัวและคอเลสเทอรอลสูง
      5. ถ้าเป็นโรคเกาต์ ควรหลีกเลี่ยงอาหารที่มีปริมาณกรดยูริกสูง เช่น เหล้า เบียร์ สัตว์ปีกทุกชนิด
ยอดผัก ข้าวกล้องงอก อาหารทะเลแช่แข็ง ขนมปัง เนื่องจากนอกจากโรคเกาต์จะกำเริบแล้ว ยังมี
ข้อมูลทางการแพทย์พบว่า ปริมาณยูริคที่สูงอาจทำให้ไตเสื่อมเร็วขึ้นได้
      6. ควบคุมการใช้ยาแก้ปวด เนื่องจากยาแก้ปวดส่วนใหญ่ที่ไม่ใช่กลุ่มพาราเซดตามอล เช่น ยา
กลุ่ม NSIADS ทำให้ไตแย่ลงได้เนื่องจากอาจทำให้เกิดไตวายฉับพลันซ้ำเติมไตที่เสื่อมเรื้อรังได้
ดังนั้นไม่ควรซื้อยาแก้ปวดกินเอง รวมถึงยาสมุนไพรและยาลูกกลอนด้วย และเมื่อแพทย์จะจ่ายยา
แก้ปวด อย่าลืมสอบถามแพทย์ที่สั่งยาว่า ยานั้นมีผลต่อการทำงานของไตหรือไม่
      7. ถ้าเป็นเบาหวานต้องคุมเบาหวานให้ได้ หมั่นตรวจน้ำตาลเป็นช่วงๆ
      8. หากมีความจำเป็นต้องทำเอ็กซเรย์คอมพิวเตอร์ที่ต้องมีการฉีดสีสารทึบรังสี ให้ปรึกษาแพทย์โรคไต
ที่ดูแลก่อน เพื่อหาวิธีลดความเสี่ยงที่สารทึบรังสีจะทำร้ายไต

2. ถาม ผู้ป่วยโรคไตควรจำกัดน้ำหรือไม่
ตอบ ผู้ป่วยโรคไตถ้าไม่บวม ไม่ต้องจำกัดน้ำ  และสามารถกินน้ำได้ตามปกติเหมือนคนทั่วไปคือ 6-8 แก้ว
ต่อวัน และหากเป็นโรคนิ่วที่ไต ควรกินน้ำให้มากขึ้น คือ 8-12 แก้วต่อวัน แต่ถ้ามีอาการบวม
ปัสสาวะไม่ออก จากการที่ไตเสื่อมมาก ต้องจำกัดน้ำตามที่แพทย์สั่ง

3.ถาม ผู้ป่วยโรคไต กินยาสมุนไพร ใบกระวานฮอก และแปะตำปึง เพื่อลดระดับของเสีย ได้หรือไม่
ตอบ  โดยทั่วไปไม่แนะนำยาสมุนไพรสำหรับผู้ที่เป็นโรคไต เนื่องจากยังไม่มีข้อมูลทางการแพทย์ที่มีการวิจัย
อย่างเป็นระบบและมีแบบแผนว่า ยาสมุนไพรจะมีผลดีต่อโรคไต อีกทั้งพบว่า มียาสมุนไพรหลายๆ ชนิด
ทำให้เกิดไตวายฉับพลันได้ และถ้ามีไตเสื่อมอยู่แล้ว เวลาเกิดไตวายฉับพลัน แม้ว่าหยุดยาดังกล่าว
ไตอาจจะไม่ฟื้นคืนสู่ของเดิมได้

4. ถาม การถ่ายปัสสาวะเป็นฟองเป็นข้อบ่งชี้ถึงการมีโปรตีนออกมาในปัสสาวะหรือไม่ และทำอย่างไรถึงจะลด
การถ่ายปัสสาวะเป็นฟองลงได้
ตอบ  การถ่ายปัสสาวะเป็นฟองเป็นข้อบ่งชี้ถึงการมีโปรตีนออกมาในปัสสาวะได้ ควรไปตรวจปัสสาวะ
ที่โรงพยาบาลหรือคลินิก เพื่อยืนยันปริมาณโปรตีนในปัสสาวะ การควบคุมอาหารโปรตีนให้พอเหมาะ
หรือกินยาลดความดันโลหิตบางชนิดจะช่วยลดโปรตีนที่ออกมาในปัสสาวะได้

5. ถาม การออกกำลังกายทำให้ขับเหงื่อ คือ น้ำและของเสีย จะช่วยให้ไตทำงานลดลงได้หรือไม่
ตอบ  การออกกำลังกายทำให้ขับเหงื่อคือน้ำและเกลือโซเดียม ทำให้ความดันโลหิตลดลง และในระยะยาวจะ
ช่วยถนอมการทำงานของไต แต่การออกกำลังกายไม่สามารถขับของเสียออกจากร่างกายได้
